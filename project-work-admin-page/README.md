Egy termékeket nyilvántartó cég adminisztrátori felületét kell elkészítened.

Három aloldala lesz, a harmadik oldal opcionálisan elkészíthető.

Az egész projekt során ügyelj arra, hogy a munkád teljesen reszponzív legyen, minden esetben ellenőrizd le, hogy a mobilnézetben is megfelelően jelennek meg az aloldalak.

Az egyes elemek ne csússzanak egymásra, figyelj az ízléses, felhasználóbarát kinézetre, dizájnra.

Legyen egy navigációs sávod, amely teljesen reszponzív – kisebb képernyőnél hamburgermenüvel.



Első aloldal:

Készíts el egy termékeket nyilvántartó táblázatot!

Az aloldal neve legyen Products
Legyen a terméknek id-je, neve, leírása, ára és fel lehessen venni a raktáron lévő mennyiséget és a cikkcsoportot is, illetve, hogy aktív-e (elérhető-e) a termék
Legalább 8 terméket vegyél fel
Minden utolsó sor tartalmazzon három gombot
A gombok körvonala legyen színes
Helyezkedjenek el egy gombcsoportban
A három gomb funkciói: megtekintés, szerkesztés, törlés
A gombokon ikonokat helyezz el
A legdrágább termék sorát emeld ki piros színnel, a legolcsóbbét kékkel
A táblázat színtémája szabadon megválasztható
Minden második sor legyen sötétebb


Második aloldal:

Készítsd el a termékek rögzítését biztosító űrlapot!

Az aloldal neve legyen Edit
A Products alapján készíts egy űrlapot a szükséges adatokkal
Ahol praktikus és érdemes, alkalmazz checkboxot vagy legördülő menüt
Az oldal alján legyen egy háromoszlopnyi széles mentés gomb rajta egy, a funkcióra egyértelműen utaló ikonnal
Az egyes inputok alatt legyen magyarázó szöveg, hogy milyen feltételeknek kell megfelelniük a bevitt adatoknak (hány karakter, tartalmazhat-e számokat stb.)
Az űrlap fölött legyen egy piros színű figyelmeztetés, hogy az adminisztrátor mindig ügyeljen a bevitt adatok helyességére
Ezt a figyelmeztetést lásd el egy ikonnal is, amely vizuálisan is magára vonja az admin figyelmét
Oldd meg, hogy a figyelmeztetést be lehessen csukni, ha már elolvasták


Harmadik aloldal:

Készíts el egy carouselt Bootstrap segítségével!

A navigációs sávba vedd fel az oldal nevét (Gallery), és kösd be a projektbe
Nézz utána a Bootstrap oldalán, hogy mi az a carousel
Készíts egyet erre az oldalra
Öt különböző termék képét tartalmazza
Legyenek rajta jobbra és balra mutató nyilak a navigációhoz
Legyenek rajta indikátorok
Legyen minden kép alján egy címsor a termék nevével
Ezalatt legyen egy párszavas leírás a termékről
Állítsd be, hogy a képek automatikusan is váltsák egymást, a megjelenésük között eltelt idő legyen egységesen 3 másodperc
Ez a feladat teljesen önálló munkát igényel. Nézz utána a dokumentációban a megvalósításnak, majd készítsd el az aloldalt.